---
title: 菜根谭
categories:
  - 读书
tags:
  - 读书与做人
date: 2023-01-03 21:54:59
---

# 信息

《菜根谭》 洪应明 吉林出版集团有限责任公司

# 结构

略

# 摘录

- 处世让一步为高，退步即进步的张本；待人宽一分是福，利人是利己的根基。
- 完名美节，不宜独任，分些与人，可以远害全身；辱行污名，不宜全推，引些归己，可以韬光养德。
- 忧勤是美德，太苦则无以适性怡情；澹泊是高风，太枯则无以济人利物。
- 澹泊之士，必为浓艳者所疑；检饬之人，多为放肆者所忌。君子处此，故不可稍变其操履，亦不可太露其锋芒！
- 善人未能急亲，不宜预扬，恐来谗谮之奸；恶人未能轻去，不宜先发，恐遭媒孽之祸。
- 建功立业者，多虚圆之士；偾事失机者，必执拗之人。
- 十语九中未必称奇，一语不中则愆尤骈集；十谋九成未必归功，一谋不成则訾议丛兴。君子所以宁默毋躁，宁拙毋巧。
- 老来疾病，都是壮时招的；衰后罪孽，都是盛时造的。故持盈履满，君子尤兢兢焉。
- 锄奸杜倖，要放他一条去路。若使之一无所容，譬如塞鼠穴者，一切去路都塞尽，则一切好物俱咬破矣。
- 事有急之不白者，宽之或自明，毋躁急以速其忿；人有操之不从者，纵之或自化，毋躁切以益其顽。
- 恩宜自淡而浓；先浓后淡者，人忘其惠。威宜自严而宽；先宽后严者，人怨其酷。
- 忙里要偷闲，须先向闲时讨个把柄；闹中要取静，须先从静处立个主宰。不然未有不因境而迁，随事而靡者。
- 闻恶不可就恶，恐为谗夫泄怒；闻善不可即亲，恐引奸人进身。
- 不可乘喜而轻诺，不可因醉而生嗔，不可乘快而多事，不可因倦而鲜终。
- 今人专求无念，而终不可无。只是前念不滞，后念不迎，但将现在的随缘打发得去，自然渐渐入无。
- 不责人小过，不发人阴私，不念人旧恶。三者可以养德，亦可以远害。
- 胜私制欲之功，有曰识不早力不易者，有曰识得破忍不过者，盖识是一颗照魔的明珠，力是一把斩魔的慧剑，两不可少也。
- 觉人之诈不形于言，受人之侮不动于色，此中有无穷意味，亦有无穷受用。
- 损之又损，栽花种竹，尽交还乌有先生；忘无可忘，焚香煮茗，总不问白衣童子。
- 无风月花柳不成造化，无情欲嗜好不成心体。只以我转物，不以物役我，则嗜欲莫非天机，尘情即是理境矣。
- 忙处不乱性，须闲处心神养得清；死时不动心，须生时事物看得破。
- 悠长之趣，不得于酿酽，而得于啜菽饮水；惆恨之怀，不生于枯寂，而是生于品竹调丝。故知浓处味常短，淡中趣独真也。
- 知成之必败，则求成之心不必太坚；知生之必死，则保生之道不必过劳。

# 感想

嚼得菜根者，百事可做。需要反复品读思考。
